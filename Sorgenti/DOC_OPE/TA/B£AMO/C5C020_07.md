### Da dove vengono reperite le informazioni del Soggetto a cui si riferisce la comunicazione sul frontespizio del modulo?
I Dati del soggetto a cui si riferisce la comunicazione vengono lette dal contatto Azienda da cui si effettua l'estrazione dei dati. Quindi se estrarrò i dati dello spesometro collegandomi all'ambiente dell'azienda 01 il sistema leggerà queste informazioni dai dati di base dell'azienda 01. Per manutenerli basta andare nell' Anagrafica azienda nel menù dei dati di base della contabilità.


### Da dove vengono reperite le informazioni del Soggetto tenuto alla comunicazione sul frontespizio del modulo?
I dati di questo soggetto sono letti dal soggetto indicato in 'Dichiarante' all'interno della funzione di Trasmissione. Quindi indicando in questi campi Contatto FOR 12345 il sistema leggerà e inserirà i dati del fornitore 1234

### Come ci si deve comportare in caso di operazioni straordinarie (fusioni, incorporazioni, ecc.)?
In caso di fusioni, incorporazioni, ecc. il codice fiscale da indicare sul frontespizio della comunicazione è quello del soggetto attivo al momento dell'invio mentre all'interno del riquadro del soggetto a cui si riferisce la comunicazione andranno indicati gli estremi della società estinta. Se ad esempio Alfa SpA incorpora Beta Srl, la comunicazione andrà effettuata indicando come Codice fiscale intestatario quello di Alfa SpA mentre all'interno del riquadro 'Dati del soggetto cui si riferisce la comunicazione' andranno riportate le informazioni di Beta Srl. Per ottenere questo risultato in SmeUP sarà necessario collegarsi all'ambiente dell'azienda Beta srl (che probabilmente non sarà più utilizzato al momento dell'estrazione), effettuare tutte le estrazioni ed elaborazioni di dati all'interno di questo ambiente e quindi lanciare la trasmissione dei movimenti compilando il campo 'Codice Fiscale' con il codice fiscale di Alfa SpA

### Come posso escludere uno specifico movimento?
Entrando in modifica del record tramite la funzione di Manutenzione e impostando a 1 la colonna E di esclusione movimento.

### Come posso escludere le importazioni/esportazioni?
Agendo sui campi Esc.Elenco Clienti e/o Esc.Elenco Fornit. dei codici assoggettamento utilizzati

### Come posso escludere i movimenti Intrastat?
Se effettuate la comunicazione dei modelli attraverso le funzioni di SmeUP l'esclusione verrà già effettuata automaticamente per tutte quelle registrazioni che risultano nell'archivio movimenti Intrastat. In caso contrario sarà necessario agire sui campi Esc.Elenco Clienti e/o Esc.Elenco Fornit. dei codici assoggettamento utilizzati

### Come posso escludere i movimenti con San Marino?
Controllando che sull'anagrafica dei soggetti interessati sia compilato il campo Codice Nazione con SM

### Come posso escludere i movimenti fuori campo IVA?
Agendo sui campi Esc.Elenco Clienti e/o Esc.Elenco Fornit. dei codici assoggettamento utilizzati oppure verificando che il campo 'Fuori Campo' all'interno dell'assoggettamento stesso sia impostato.

### Inviando il file generato mi è stato restituito un errore per superamento della dimensione di 500 KB :  come devo comportarmi?
Le istruzioni tecniche indicano come dimensione massima consentita per il file dello spesometro 5Mb (pari a 5.000.000 byte). La funzione di trasmissione di SmeUP è già preconfigurata per generare file che raggiungono al massimo 4,95Mb. L'interfaccia utente del sito Fatture e Corrispettivi (https://ivaservizi.agenziaentrate.gov.it), però, accetta solo file fino a 500Kb (pari a 500.000 byte). Per questo motivo nel caso in cui si desideri procedere al sigillo e successivo invio del file tramite questo sito sarà necessario generare file di massimo 500Kb. Questo si ottiene agendo sul campo _Byte massimi per ciascun file_  presente nella funzione di trasmissione e impostandolo a 495.000 al posto dei 4.950.000 proposti in automatico.

### Ho inviato un file ed ho ricevuto una notifica di anomalia :  come devo comportarmi?
In caso di anomalia il file è accettato e protocollato da parte dell'Agenzia (quindi non si ha uno scarto); l'anomalia va, però analizzata ed eventualmente corretta. Ipotizziamo ad esempio di aver emesso fattura su una partita IVA cessata :  in questo caso l'Agenzia ci darà una notifica di anomalia per cessata partita IVA. Per correggere il movimento si potrà procedere in due modi : 
 \* Annullare completamente l'invio effettuato, correggere l'informazione e procedere con un nuovo invio
 \* Rettificare solamente il record errato
Si rimanda alle successive FAQ per dettagli su annullamento e rettifica.

### Come posso annullare l'invio di un intero file?
Per effettuare l'annullamento di un intero file inviato si dovrà procedere in questo modo : 
 \* 1 Indicare il numero di notifica di accettazione del file da annullare. Per farlo entrare nella funzione di Comunicazione fatture e scegliere l'azione X - Ricevute di accettazione. Indicare, quindi, sul numero file inviato il codice notifica ricevuto dall'agenzia delle entrate
-  2 Generare l'XML di annullamento tramite la funzione di trasmissione indicando come tipologia invio 'Annullamento' e specificando l'ID file da annullare.  In questo caso verrà anche cancellata la ricevuta di accettazione del relativo file registrata al punto 1.

### Come posso annullare l'invio di un solo record del file?
Per effettuare l'annullamento di un record inviato si dovrà procedere in questo modo : 
 \* 1 Indicare il numero di notifica di accettazione del file da correggere. Per farlo entrare nella funzione di Comunicazione fatture e scegliere l'azione X - Ricevute di accettazione. Indicare, quindi, sul numero file inviato il codice notifica ricevuto dall'agenzia delle entrate
-  2 Entrare in manutenzione del record da annullare tramite la funzione M - manutenzione e impostare il campo  Ann./Rett. con A = annullamento
-  3 Generare l'XML di annullamento tramite la funzione di trasmissione indicando come tipologia invio 'Annullamento' e specificando l'ID file da annullare.  In questo caso verrà generato un XML per ogni singolo movimento annullato

### Come posso rettificare un movimento?
Per rettificare un movimento comunicato sarà necessario effettuare questi passaggi : 
 \* 1 Indicare il numero di notifica di accettazione del file da correggere. Per farlo entrare nella funzione di Comunicazione fatture e scegliere l'azione X - Ricevute di accettazione. Indicare, quindi, sul numero file inviato il codice notifica ricevuto dall'agenzia delle entrate
-  2 Entrare nel dettaglio del record da rettificare tramite la funzione di manutenzione, correggere i dati errati e impostare il campo Ann./Rett. con R= rettifica
-  3 Generare il file da trasmettere tramite la funzione di trasmissione indicando come tipologia invio 'Rettifica'. Si ricorda che per le rettifiche è necessario generare un file per ogni record da rettificare

### Come devo comportarmi con le Schede Carburante?
Dipende da come avviene l'acquisto : 
 \* Se l'acquisto avviene tramite carta di credito il movimento non andrà comunicato. Pertanto laddove la scheda carburante venga registrata come movimento IVA su un generico fornitore 'Scheda carburante' si dovrà procedere impostando sull'anagrafica di questo fornitore nell'estensione £44 il campo Da Non Trasmettere=1 sì
 \* Se l'acquisto non avviene tramite carta di credito il movimento andrà estratto e comunicato. Si tratta di una comunicazione di tipo riepilogativo non essendo il soggetto 'SCHEDA CARBURANTE' dotato di dati identificativi quali codice fiscale e partita IVA. Quindi si o si procede all'inserimento manuale di un record dal menù della gestione movimenti spesometro (all'interno di questo record andrà indicato l'importo totale delle transazioni e dovrà essere impostato manualmente il campo 'Documento Riepilogativo') oppure si imposta sull'anagrafica del fornitore nell'estensione £44 il campo Documenti Riepilogativi=1 sì.

### Come devo comportarmi con gli omaggi?
Nel caso in cui l'omaggio riguardi la sola parte del corrispettivo e venga emessa al cliente regolare fattura con evidenza di imponibile ed IVA l'operazione andrà comunicata come una qualsasi altra cessione. Se invece si adotta il sistema dell'autofattura poichè non vi è rivalsa sul cessionario, all'interno dello spesometro andrà comunicata la partita IVA del cedente e compilato il flag di Autofattura. Il software compila in automatico questo campo laddove verifichi che la partita iva dell'intestatario del documento è uguale alla partita IVA dell'azienda.

### Come devo comportarmi con gli acquisti in Reverse Charge (es. acquisti di rottami, materiali ferrosi,ecc.)?

Per queste tipologie di movimenti il sistema imposterà il flag di reverse charge se all'interno dell'assoggettamento IVA è impostato il campo Reverse Charge


