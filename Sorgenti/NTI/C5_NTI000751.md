 :  : NWS Num="000751" Date="20120424" Rel="V3R2" Atr="S. Buffoli" Tem="APP" App="C5" Tit="Spesometro - Punto della Situazione" Sts="20"
Negli ultimi giorni sono emersi più punti problematici in relazione alla trasmissione dello spesometro, in parte dovute a variazioni del software dell'agenzia delle entrate, in parte ad imprecisioni che sono emerse fra ieri ed oggi in Smeup. Di seguito vi riepilogo la situazione.

MODIFICA DEI CONTROLLI DELL'AGENZIA DELLE ENTRATE SULLE NOTE DI ACCREDITO -------------------------------------------------------------------------------
Il 19/04/12 (giovedì scorso) è stata rilasciata dall'agenzia delle entrate una nuova versione dei pgm di controllo, che ha introdotto un errore bloccante nel caso di trasmissione di note di accredito con data movimento della fattura magiore della data movimento della nota. In questo caso
rientrano implicitamente tutte le note di accredito che Smeup non era in grado di abbinare ad una fattura in particolare :  come da istruzioni ufficiali per le rettifiche, se una nota non era riconducibile ad una fattura in particolare, la nota andava trasmessa con data fissa 31/12/anno di
riferimento. Sinora era stata sfruttata una possibilità che ufficialmente non era mai stata definita, ma che, sino al 19/04/12 era stata ammessa :  la sezione delle rettifiche era solo per le rettifiche relative a note su fatture di anni precedenti, non per note riferite a fatture dell'anno
in corso. Ora con questo nuovo controllo questa soluzione non sembra più applicabile.

Ciò significa che tutte le note del 2011 vanno obbligatoriamente attribuite ad una fattura specifica
. Ufficialmente erano queste le istruzioni, ma data la difficoltà di un vincolo simile e visto che
la soluzione predisposta era tollerata, si era adottata tale forzatura.

PROBLEMI EMERSI IN SMEUP SULLE NOTE DI ACCREDITO
-------------------------------------------------------------------------------
Fra ieri ed oggi nell'utilizzo dello spesometro in Smeup, sono emerse alcune imprecisioni/errori relativamente alla gestione delle note di accredito. I primi tre punti riportati
di seguito sono stati risolti e sono fruibili dalle 11 : 30 della data odierna (24/04/12) al solito link. L'ultimo punto è ancora aperto e non è ancora chiaro se possa essere oggetto di soluzione completa o parziale.
1) In fase di trasmissione veniva erroneamente segnalato che per tutte le note che si riferivano
ad una fattura di un anno precedente, che questa non era trasmessa o non presente. Questo era solo
un errore di stampa, anche quando la fattura esisteva e risultava trasmessa, veniva segnalata la sua assenza. Ciononostante la nota veniva inclusa correttamente nella trasmissione.
2) In fase di trasmissione :  se una fattura presentava più righe di assoggettamento e una o più note
di accredito risultavano ad essa collegate, tali note/nota venivano decurtate dalla fattura, non una volta, ma una volta per ogni riga di assoggettamento (di conseguenza l'importo della fattura poteva essere minore di 0 o comunque inferiore al reale importo).
3) Se la registrazione di pareggio partite tramite cui veniva definito il collegamento
fra fatture e note, presentava al suo interno più fatture e più note, i riferimenti di collegamento
che venivano calcolati in fase di estrazione potevano essere errati.
4) E' emerso che per effetto del fatto che, ci si basa sul meccanismo del pareggio per collegare
fatture e note, possono risultare pareggiate fra loro fatture/note con assoggettamenti differenti,
per questo motivo le proporzioni fra imponibili/imposta attribuiti possono non essere congruenti.
A quest'ultimo problema, come anticipato, non è ancora possibile capire, in che termini si possa definire una soluzione. Al momento il problema si può evidenziare su quelle fatture che per effetto
della proporzione arrivano a presentare saldi negativi (fenomeno che è comunque evidenziato dalle segnalazioni prodotte dalla trasmissione).

CHE COSA SI CONSIGLIA DI FARE
-------------------------------------------------------------------------------
A fronte dei suddetti punti per l'invio del 30/04/12 consigliamo il seguente comportamento : 
-  Se si può, attendere il più possibile nell'invio, nella speranza che
l'agenzia si ravveda sul controllo delle note di accredito. Nel frattempo è consigliabile di utilizzare sempre l'ultima versione che trovate per il download.
-  Per chi si trova a non poter più attendere, l'invio può essere effettuato in queste modalità : 
- \* Indicando in modo preciso un riferimento ad una o più fatture su tutte le note di accredito che
non sono state abbinate. Questa operazione va fatta per forza di cose manualmente.
- \* Omettendo le note di accredito non abbinate dalla trasmissione. Va tenuto conto in questo caso che fatto l'invio, dopo il 30/04/12 rimangono 30 giorni per re-inviare una trasmissione sostitutiva
senza incorrere in sanzioni.

A tutti i clienti comunque tenderei a prospettare che in ogni caso sarà opportuno eseguire l'invio
sostitutivo. Anche per questo invio tenderei ad attendere sino a ridosso della scadenza del 30/05/11
in modo da poter operare nella condizioni più stabili e chiare possibili.

TRE PRECISAZIONI AGGIUNTIVE
-------------------------------------------------------------------------------
-  La versione attuale dei programmi non prevede più il limite dei 3.000 euro. Se qualcuno vuole ripristinarla, va cercata nei sorgenti C5, la dicitura 3000 e su di esse vanno disasteriscate le relative specifiche
-  Con la versione attuale se si vuole che tutti i dati vengano trasmessi come operazioni non frazionate, nell'estrazione è necessario forzare nel campo "Forzatura Modalità di Pagamento", il valore 2="Nessuna Forzatura".
-  I soggetti che sono delle Onlus (o simili) nello spesometro non vanno trasmessi e non sono ammessi
, per tale motivo vengono segnalati dal pgm di controllo. In Smeup la loro omissione non è stata prevista, ma tali soggetti sono facilmente identificabili dal fatto che la loro partita iva inizia
per "8" o per "9", e quindi si possono eliminare manualmente.
