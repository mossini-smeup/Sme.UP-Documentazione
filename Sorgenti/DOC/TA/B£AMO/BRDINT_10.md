# Introduzione
L'Agenzia delle Entrate con provvedimento del 12 dicembre 2014 ha approvato il modello di dichiarazione d'intento che gli esportatori abituali dovranno trasmettere all'Amministrazione finanziaria per le operazioni da effettuare a partire dal 1° gennaio 2015.
La dichiarazione, unitamente alla ricevuta di presentazione rilasciata dall'Agenzia delle Entrate, va poi consegnata al fornitore o prestatore, oppure in dogana (Dlgs 175/2014). Sarà onere del cedente o prestatore riscontrare telematicamente l'avvenuta presentazione all'Agenzia delle Entrate.

## Disposizioni Transitorie
Fino all'11 febbraio 2015, gli operatori possono consegnare o inviare la dichiarazione d'intento al proprio cedente o prestatore, secondo le vecchie modalità. In questo caso, il fornitore non dovrà verificare l'avvenuta presentazione della dichiarazione d'intento all'Agenzia delle Entrate. Tuttavia, per le dichiarazioni d'intento che esplicano effetti anche per operazioni poste in essere successivamente all'11 febbraio 2015, vige l'obbligo, a partire dal 12 febbraio 2015, di trasmettere le dichiarazioni in via telematica e di riscontrare l'avvenuta presentazione della dichiarazione all'Agenzia delle Entrate.

# Adempimenti e contenuto dichiarazione d'intento

## Soggetti abilitati all'emissione di dichiarazioni di intento

L'articolo 8, primo comma lettera c) prevede che gli operatori economici che effettuano operazioni con l'estero possono acquistare beni e servizi senza dover corrispondere l'IVA ai propri fornitori nell'ambito di un plafond che si sono costituiti.
Lo status di _esportatore abituale _si acquisisce quando la percentuale derivante dal rapporto tra l'ammontare dei corrispettivi delle cessioni all'esportazione, delle operazioni assimilate, dei servizi internazionali e delle operazioni intracomunitarie, registrate nell'anno solare precedente o nei dodici mesi precedenti e il relativo volume di affari (determinato a norma dell'art. 20 del DPR n. 633/72, senza
tener conto dei beni in transito o depositati in luoghi soggetti a vigilanza doganale) sia superiore al 10%. Gli esportatori abutuali possono, quindi, acquistare od importare, nell'anno o nei dodici mesi
successivi, beni e servizi senza pagamento dell'IVA nei limiti delle operazioni attive registrate nel periodo di riferimento. Per poter fruire della non applicazione dell'imposta sugli acquisti di beni e
servizi, gli esportatori abituali devono rilasciare ai propri fornitori (ovvero alla dogana, in caso di importazioni) un'apposita comunicazione, la _Dichiarazione di Intento_,  anteriormente
all'effettuazione dell'operazione.

## Modalità di comunicazione

La dichiarazione è presentata all'Agenzia delle Entrate in via telematica, direttamente, da parte dei soggetti abilitati a Entratel o Fisconline, o tramite i soggetti incaricati. La trasmissione telematica può essere effettuata utilizzando il software denominato "Dichiarazione d'intento", disponibile gratuitamente sul sito internet www.agenziaentrate.it : 
[http://www.agenziaentrate.it/](http://www.agenziaentrate.it/)

Per la consegna al fornitore è consentita la stampa della sola dichiarazione d'intento escludendo il quadro A "Plafond".

I soggetti incaricati della trasmissione telematica hanno l'obbligo di rilasciare al dichiarante copia della dichiarazione inviata nonché copia della ricevuta rilasciata dall'Agenzia delle Entrate che costituisce prova dell'avvenuta presentazione.
La dichiarazione si considera presentata nel giorno in cui l'Agenzia delle Entrate riceve i dati.

Sul sito dell'Agenzia delle Entrate è resa disponibile, al cedente e al prestatore, la funzione a libero accesso per consentire il riscontro telematico dell'avvenuta presentazione della dichiarazione d'intento.

Restano invariate le modalità di annotazione e conservazione e quindi la dichiarazione andrà redatta in duplice esemplare e dovrà essere progressivamente numerata dal dichiarante e dal fornitore o prestatore, annotata entro i quindici giorni  successivi  a quello di emissione  o  ricevimento  in  apposito  registro tenuto a norma dell'art.  39  del  decreto  del  Presidente della Repubblica 26 ottobre  1972,  n.  633. Gli estremi  della  dichiarazione  devono sempre essere  indicati nelle fatture emesse in base ad essa.

## Modello e istruzioni di compilazione

Il modello per la comunicazione delle Dichiarazioni di intento è repreibile al link http://www.agenziaentrate.gov.it/wps/content/Nsilib/Nsi/Home/CosaDeviFare/Dichiarare/Dichiarazioni+operazioni+intracomunitarie/Dichiarazioni+di+intento/Modello/
 :  : DEC T(J1) P(PATHFILE) D(Dichiarazioni Intento) [http://www.agenziaentrate.gov.it/wps/content/Nsilib/Nsi/Home/CosaDeviFare/Dichiarare/Dichiarazion+
](http://www.agenziaentrate.gov.it/wps/content/Nsilib/Nsi/Home/CosaDeviFare/Dichiarare/Dichiarazion+
)
i+operazioni+intracomunitarie/Dichiarazioni+di+intento/Modello/) O(GD)

Il modello è composto da un _Frontespizio_ riportante le informazioni generali della dichiarazione e da un _Quadro A_ riportante i dettagli del plafond disponibile.

In particolare, all'interno del Frontespizio sono riportati i seguenti riquadri : 
 \* Numero e Anno di dichiarazione :  è il numero progressivo assegnato dal dichiarante alla dichiarazione e l'anno di riferimento.
 \* Dati del dichiarante :  è necessario indicare, oltre al proprio codice fiscale e partita IVA, i seguenti dati : 
 \*\* se il dichiarante è una persona fisica, il cognome, il nome, il sesso, la data di nascita, il Comune di nascita e la sigla della provincia. In caso di nascita all'estero, nello spazio riservato all'indicazione del Comune va riportato solo lo Stato estero di nascita;
- \* se il dichiarante è un soggetto diverso da persona fisica, va indicata la denominazione o la ragione sociale. La denominazione va riportata senza abbreviazioni, a eccezione della natura giuridica che va indicata in forma contratta (esempio :  S.a.s. per Società in accomandita semplice).
 \* Dati relativi al rappresentante firmatario della dichiarazione :  questo riquadro va compilato solo nel caso in cui chi sottoscrive la dichiarazione sia un soggetto diverso dal dichiarante. In questo caso è necessario indicare il codice fiscale della persona fisica che sottoscrive la dichiarazione, il "Codice carica" corrispondente e i dati anagrafici richiesti. Il "Codice carica" è lo stesso riportato all'interno dello spesometro (tabella BR\*CL). Se la dichiarazione è presentata da una società per conto del dichiarante, va compilato anche il campo "Codice fiscale società" e va indicato il "Codice carica" corrispondente al rapporto tra la società che presenta la dichiarazione e il dichiarante (es. la società che presenta la dichiarazione in qualità di rappresentante negoziale del dichiarante indica il codice carica 1).
 \* Recapiti :  Possono essere indicati i recapiti telefonici e l'indirizzo e-mail del dichiarante (o del rappresentante) per eventuali richieste di chiarimenti sui dati esposti nella dichiarazione da parte dell'Agenzia delle Entrate.
-  Integrativa :  Nell'ipotesi in cui, _prima di effettuare l'operazione_, si intenda rettificare o integrare i dati di una dichiarazione già presentata (ad esclusione dei dati relativi al plafond, indicati nel quadro A), è necessario inviare una nuova dichiarazione, barrando la casella "Integrativa" e indicando il numero di protocollo della dichiarazione che si intende integrare. La dichiarazione integrativa **sostituisce** la dichiarazione integrata.
-  Dichiarazione :  Il dichiarante indica se intende avvalersi della facoltà, prevista per i soggetti che hanno effettuato cessioni all'esportazione od operazioni assimilate, di effettuare acquisti o importazioni senza applicazione dell'IVA, l'anno di riferimento e la tipologia del prodotto o del servizio. Il sistema definirà se si tratta di un acquisto o di un'importazione in funzione del repporto fiscale compilato sull'anagrafica del fornitore. Se il fronitore è identificato come 'Dogana' verrà flaggato il campo IMPORTAZIONI in caso contrario verrà flaggato il campo ACQUISTI. Nel caso di importazioni di beni la dichiarazione d'intento deve essere presentata in dogana per ogni singola operazione specificando il relativo importo (Ris. Min. Finanze 27/07/1985, n. 355235). Il dichiarante dovrà compilare : 
 \*\* il campo 1, se la dichiarazione d'intento si riferisce ad una sola operazione, specificando il relativo importo;
 \*\* il campo 2, se la dichiarazione d'intento si riferisce ad una o più operazioni fino a concorrenza dell'importo ivi indicato;
 \*\* i campi 3 e 4, se la dichiarazione d'intento si riferisce alle operazioni comprese in un determinato periodo (che non può comunque eccedere l'anno solare) da specificare.
 \* Destinatario della dichiarazione :  Il campo "Dogana" è barrato nel caso di importazioni. Nei campi relativi all' "Altra parte contraente" il dichiarante indica i dati del cedente o fornitore destinatari
della dichiarazione.

All'interno del Quadro A sono invece riportati i quadri : 
 \* Tipo di plafond :  il dichiarante indica la natura del plafond :  Fisso o Mobile.
 \* Operazioni che concorrono alla formazione del plafond :  Se, alla data di trasmissione della dichiarazione d'intento, la dichiarazione annuale IVA è stata già presentata, va barrata la casella 1 "Dichiarazione annuale IVA presentata" e _non_ è necessario indicare quali operazioni concorrono alla formazione del plafond (caselle da 2 a 5). Se la dichiarazione annuale IVA non è stata ancora presentata occorre barrare almeno una delle caselle da 2 a 5 del rigo A2, indicando quali operazioni hanno concorso alla formazione del plafond : 
 \*\* la casella 2, per le esportazioni di beni (art. 8, primo comma, lettere a) e b) del d.P.R. 633/72);
 \*\* la casella 3, per le cessioni intracomunitarie di beni;
 \*\* la casella 4, per le cessioni di beni effettuate nei confronti di operatori sammarinesi;
 \*\* la casella 5, per le operazioni assimilate alle cessioni all'esportazione.
Nell'ipotesi in cui il dichiarante abbia effettuato operazioni straordinarie che hanno concorso alla formazione, anche parziale, del plafond disponibile, deve barrare la casella 6 operazioni straordinarie.
-  Impegno alla Presentazione Telematica :  Vanno indicati il codice fiscale dell'intermediario, la data dell'impegno alla presentazione telematica unitamente alla sottoscrizione dell'intermediario.


## Modifica dei dati contenuti nella comunicazione e nella dichiarazione d'intento.

Nell'ipotesi in cui, _prima di effettuare l'operazione_, si intenda rettificare o integrare i dati di una dichiarazione già presentata (ad esclusione dei dati relativi al plafond, indicati nel quadro A), è necessario inviare una nuova dichiarazione, barrando la casella "Integrativa" e indicando il numero di protocollo della dichiarazione che si intende integrare. La dichiarazione integrativa **sostituisce** la dichiarazione integrata.

## Sospensione di una dichiarazione emessa

Le modifiche introdotte con il decreto semplificazioni (Dlgs 175/2014) comportano anche la _non obbligatorietà_ di comunicazione all'Agenzia delle Entrate della revoca di una dichiarazione di intento. Pertanto sarà sufficiente inviare al fornitore una comunicazione cartacea con la comunicazione della sospensione della dichiarazione.

## Applicazione in SmeUP

All'interno del modulo delle dichiarazioni di intento sono disponibili le funzioni per : 
 \* Emettere nuove dichiarazioni di intento e caricare dichiarazioni ricevute
 \* Trasmettere le dichiarazioni di intento generate con la funzione precedente generando, oltre al file da comunciare tramite Entratel, le stampe dei moduli ministeriali
 \* Stampare il libro cespiti delle dichiarazioni emesse e ricevute

Per dettagli circa le modalità operative delle singole funzioni si prega di consultare la documentazione operativa distribuita insieme all'aggiornamento dei programmi.
