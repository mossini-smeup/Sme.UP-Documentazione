## La normativa

### Introduzione

Con il decreto legge 31/05/2010 n.78 viene introdotto l'obbligo di comunicazione telematica delle operazioni rilevanti ai fini dell'IVA, di importo non inferiore a 3.000 euro.

### Soggetti Obbligati e Esclusi

Tutti i soggetti passivi ai fini IVA i quali effettuano operazioni rilevanti ai fini IVA oltre i limiti sotto indicati.
Non sono tenuti alla presentazione del modello i contribuenti minimi; nel caso in cui questi escano dal regime in corso d'anno devono comunicare tutte le operazioni sopra la soglia effettuate a decorrere dalla data in cui vengono meno i requisiti di contribuenti minimi.
Sono esclusi dall'obbligo di comunicazione lo Stato, le Regioni, le Province, i Comuni e gli altri organismi di diritto pubblico.

### Operazioni da comunicare

All'interno del modello vanno comunicati cessioni di beni e prestazioni di servizio rese e ricevute da soggetti passivi per le quali i corrispettivi previsti da contratto sono pari o superiori a 3.000 euro al netto dell'imposta. Per le operazioni rilevanti ai fini iva per le quali non ricorre l'obbligo di emissione della fattura il limite è elevato a 3.600 euro al lordo dell'imposta applicata. Anche nel caso in cui non sia necessario indicare separatamente l'imposta il valore è elevato a 3.600 euro.
Per la determinazione delle soglie non vanno considerate le spese anticipate per conto del cliente.
Devono essere comunicate anche le cessioni gratuite di beni che sono oggetto dell'attività di impresa la cui base imponibile è definita dal decreto IVA.
In caso di operazioni miste (in parte fuori campo e in parte imponibili) è necessario verificare per la sola parte rilevante IVA se la soglia è superata o meno.

In caso di contratti collegati il superamento del limite è calcolato considerando la somma di tutti i contratti. In caso di contratti (fornitura, appalto e somministrazione) con corrispettivi periodici l'operazione è da comunicare se l'importo complessivo dei contratti è pari o superiore a 3.000 euro anche se i corrispettivi dovuti in un anno solare sono complessivamente inferiori. Per contratti di compravendita va analizzato l'importo della singola operazione.

E' necessario comunicare anche le operazioni verso soggetti non IVA (consumatori finali) ai quali sarà necessario richiedere i dati fiscali.

Il momento determinante per la rilevazione delle operazioni è la data di registrazione o, in caso di sua assenza, la data in cui l'operazione si ritiene effettuata.

### Operazioni Escluse

Sono escluse dalla comunicazione : 
 \* importazioni;
 \* esportazioni con bolla doganale;
 \* operazioni con soggetti Black List;
 \* operazioni già comunicate all'anagrafe tributaria (es. cessioni di immobili ma non cessioni di autoveicoli)
 \* operazioni verso soggetti non passivi IVA (privati) se il pagamento avviene tramite carta di credito o di debito o prepagata emessa da un soggetto stabilito in Italia;
 \* operazioni con soggetti comunitari se incluse nei modelli Intrastat;
 \* passaggi interni tra rami aziendali se fatturati.

### Periodicità e scadenze di presentazione

Il modello di comunicazione e' presentato con cadenza annuale entro il 30 aprile dell'anno successivo.

 ### Elementi informativi delle comunicazioni

All'interno della comunicazione vanno indicati : 
 \* anno di riferimento;
 \* P.IVA/CF del cedente, prestatore, commissionario o committente;
 \* per soggetti non residenti e privi di CF se persone fisiche cognome, nome, luogo e data di nascita e domicilio estero se non persone fisiche denominazione, ragione sociale o ditta e sede legale;
 \* corrispettivi dovuti secondo condizioni contrattuali e importo dell'IVA applicata o indicazione di non imponibilità/esenti. Per operazioni per cui non ricorre obbligo di fattura importo complessivo al lordo dell'imposta.

### Rettifiche

È consentito l'invio di una comunicazione rettificativa di una comunicazione già inviata entro un mese dal termine di presentazione della prima (cioè invio al 31/10/11 posso rettificare con un nuovo invio entro il 30/11/11).
L'invio sostitutivo opera una completa sostituzione del file precedentemente trasmesso, pertanto nel file andranno comunicate tutte le operazioni, anche quelle precedentemente trasmesse in modo corretto.
E' anche possibile richiedere l'annullamento di un file ordinario o sostitutivo precedentemente trasmesso.

### Deroghe

Per il periodo di imposta 2010 la soglia è elevata a euro 25.000 e andranno trasmesse solo operazioni per cui ricorre l'obbligo di emissione della fattura. Inoltre il termine di presentazione è posticipato al 31/10/11.
Per il periodo di imposta 2011 relativamente alle operazioni per cui non ricorre l'obbligo di emissione della fattura, queste andranno comunicate solo se successive al 01/07/11.

### Modalità di presentazione della documentazione

Il modello di comunicazione deve essere presentato esclusivamente in via telemetica. I soggetti possono presentare la dichiarazione in modo diretto o tramite intermediari abilitati.
I soggetti che scelgono di trasmettere direttamente la comunicazione devono obbligatoriamente avvalersi del servizio telematico Entratel oppure del servizio telematico Internet (Fisconline).

##  Attivazione

### Tabelle

-  BRI :  estensione £44 per forzare l'esclusione del soggetto dall'estrazione e/o forzare una certa modalità di pagamento. L'elemento va creato con questi dati (qualora non si abbia a disposizione il modello) : 
- \* descrizione :  "Dati Spesometro";
- \* nome Programma :  "BRESX44";
- \* estensione ad Elemento fisso :  "1";
-  B£P :  nuova classe di autorizzazioni C5CI01G (si può copiare l'elemento C5MB01G o C5IS01G)
-  MEA :  vanno creati i seguenti tre elementi della tabella MEA ove opportuno (a standard viene proposto nel sottosettore C5, al di sotto delle voci IVA/Movimenti Black List).
- \* Ripresa :  va impostato il programma C5CI00A
- \* Gestione Dettaglio :  va impostato il programma C5CI01G
- \* Trasmissione :  va impostato il programma C5CI02A
- \* Stampa Dettaglio :  va impostato il programma C5CI03A
- \* Scheda Dettaglio :  impostato il richiamo della scheda C5C020_N1

### Autorizzazioni

E' stata introdotta la classe C5CI01G tramite cui è possibile autorizzare le azioni sul database dei movimenti dello spesometro.

### Utilizzo

Una volta completate le impostazioni sopracitate è importante leggere attentamente la documenta-zione relativa ad ogni programma richiamato nelle voci di menù. Per accedervi si ricorda che è sufficiente premere i tasti F2 e F1 dalla finestra di richiesta parametri di ogni programma.
