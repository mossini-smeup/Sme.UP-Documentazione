# INTRODUZIONE

Attraverso la divisione è possibile identificare un'unità organizzativa dell'impresa.
Attivandone la gestione nella contabilità SmeUP è possibile imputare i dati per specifiche divisioni e quindi effettuare alcune analisi contabili per tale dimensione (es. bilancio e scadenze).

E' importante notare che la divisione aziendale all'interno della contabilità SmeUP può essere implementata con due diverse modalità : 
-  Utilizzando il campo specifico divisione
-  Utilizzando la divisione come elemento di analitica

La prima soluzione comporta vincoli più severi in quanto coinvolge sia il lato economico che quello patrimoniale dell'azienda. Può essere la scelta corretta qualora si voglia avere una suddivisione netta fra le differenti divisioni che vengono viste a questo punto come due "sotto-aziende" appartenenti a una stessa ragione sociale. Un esempio tipico di questa situazione riguarda quelle aziende che aprono uffici esteri di rappresentanza che non costituiscono ragione sociale separata ma che in tutto e per tutto si configurano come delle microaziende separate.

La seconda soluzione è invece finalizzata a una mera analisi economica/patrimoniale. Si tratta di una gestione più flessibile e semplificata rivolta più alle aziende che associano al concetto di divisione quello di linea di produzione.

Indipendentemente dalla scelta adottata, si ricorda che la configurazione iniziale del modulo della contabilità richiede la creazione di un elemento all'interno della tabella C5Q e della compilazione dello specifico  campo all'interno dei parametri fissi aziendali.

A seguire si tratterà solo la prima soluzione, mentre per la seconda si rimanda alla documentazione del modulo dell'analitica.

# ATTIVAZIONE

La gestione della divisione va esplicitamente attivata nella tabella C51 tramite il campo _Divisione_.
E', inoltre, possibile compilare all'interno della tabella C5D il campo _Divisione Associata per legare a un tipo registrazione una specifica divisione aziendale.

Prima di affrontare l'attivazione è importante inquadrarne : 
-  Vincoli
-  Prerequisiti
-  Vantaggi

 :  : DEC T(TA) P(C51) K(\*)

# VINCOLI

L'attivazione della divisione comporterà l'attribuzione di un'unica divisione ad ogni singola registrazione contabile, ad eccezione delle registrazioni di chiusura/apertura.
I saldi all'interno delle registrazioni di chiusura/apertura verranno spezzati automaticamente per divisione contabile (risultato compreso).

L'attribuzione della divisione sarà manuale all'interno delle registrazioni manuali  (con la possibilità di prefissarla a livello di Tipo Registrazione). In particolare in fase di immissione la divisione presentata sarà l'ultima immessa dall'utente (per la prima registrazione verrà reperita dai parametri fissi aziendali).

Le elaborazioni batch, invece, saranno di due tipi : 
-  quelle in cui la divisione verrà richiesta esplicitamente
-  quelle in cui la divisione verrà derivata dai dati elaborati con conseguente spaccatura della registrazione contabile (es. nella rilevazione delle differenze cambio di fine anno, invece di un'unica registrazione verranno fatte tante registrazioni quanti sono i saldi in valuta accessi su ogni divisione)

Dal punto di vista delle scadenze si attiveranno i seguenti vincoli : 
-  In una registrazione di saldaconto si vedranno esclusivamente le scadenze della divisione scelta per quella particolare registrazione
-  Una distinta da presentare in banca, potrà essere composta solo da scadenze della stessa divisione

# PRE-REQUISITI

## Divisioni

Innanzitutto va compilata la tabella C5Q con le divisioni che si vogliono gestire.
 :  : DEC T(ST) K(C5Q&AM.AZ)

## Storico Dati Contabili

Partendo da un ambiente contabile pre-esistente è necessario attribuire correttamente la divisione sullo storico dei movimenti (es. potrebbe anche essere necessario stornare i saldi dell'ultima apertura e riaprirli spezzati con la divisione di riferimento).
Andranno riallineati anche i movimenti delle scadenze e dell'analitica.

## Storico Cespiti

Anche a livello di cespiti sarà necessario allineare la divisone sui dati storici.
Per poter gestire la contabilizzazione degli ammortamenti, inoltre, sarà necessario attribuire all'interno dell'anagrafica cespite la divisione di appartenenza.
Attivando la divisione in contabilità questa verrà resa editabile ed obbligatoria anche nei cespiti tramite un campo esposto all'interno dell'anagrafica del cespite stesso.

## Rapporti Bancari

Qualora si vogliano utilizzare nella tesoreria le seguenti due funzionalità : 
-  Creazione Movimenti Automatici da Spunta Automatica
-  Creazione Movimenti Automatici da Scalare Interessi
risulterà necessario attribuire una divisione di default ai rapporti bancari (tabella C5J), al fine di attribuire una divisione alle suddette registrazioni.
Questo risulta necessario, non essendo la divisione gestita in modo puntuale nel modulo di tesoreria.
Qualora poi il movimento debba essere attribuito/suddiviso a differenti divisioni, si dovrà procedere a un'imputazione manuale (se opportuno anche solo a fine mese-trimestre).

## Documenti Ciclo Attivo

Per la contabilizzazione standard la divisione viene reperita dal tipo registrazione (tabella C5D) che quindi dovrà essere specifico per divisione.

## Documenti Ciclo Passivo

A standard non è prevista alcuna considerazione, eventuali filtri basati sulla divisione della testata della registrazione vanno applicati nei programmi di exit del controllo bolle fatture.
Nel caso della contabilizzazione delle fatture da ricevere andranno utilizzati differenti tipi di registrazione (uno per ogni divisione) in modo che poi possa essere applicata nel medesimo modo la stessa exit.

# VANTAGGI

Attivando la divisione sarà possibile effettuare ed analizzare in modo immediato per ogni singola divisione : 
-  Bilanci
-  Mastrini
-  Scadenzari
-  Partitari

# CONTROLLO

A standard viene fornita la seguente utility che permette di controllare eventuali squadrature/errori relativi all'attribuizione del codice divisione

 :  : INI Esecuzione controllo divisione >>
 :  : CMD CALL C5UT61A
 :  : FIN

